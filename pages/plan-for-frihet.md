# Plan for frihet

2020-02-21 | Sondre


## Introduksjon

Hvis du har kommet til den konklusjonen at det mest riktige er å akseptere ikke-aggresjons-prinsippet som et viktig moralsk prinsipp i ditt eget liv, vil du begynne å føle utfordringer med det eksisterende samfunnet som du lever og bor i. Det er tvang, trusler om vold og vold overalt. Det kan fort bli overveldende og vanskelig å se løsninger hvor man gjerne blir frustrert.

Kanskje du har et ønske og drøm om å skape forandringer i samfunnet, slik at det kan bli mer i henhold til din personlige overbevisning. Mange før deg og meg har hatt ønsker om å forandre samfunnet, og de fleste kaster bort livet på politisk engasjement uten å nå frem. Hvis du ikke har lest noe av det andre jeg har skrevet på denne siden, vil jeg bare kort nevne at du må legge fra deg drømmer og ideer om å skape forandring ved politisk engasjement. I noen tilfeller er det effektivt, ingen tvil om det. Men det er vold og makt, og ved vold og makt kan man utføre mye av sine personlige ønsker. Men det er galt, det er umoralsk.

**Forandringer du gjør og ønsker, må først og fremst være for deg selv.** Når du er fornøyd og har det bra, vil du bli et godt eksempel for andre. Å inspirere andre slik at de selv ønsker å forbedre og forandre seg, er den beste måten å skape varig forandring hos andre.

Dette er en levende plan som oppdateres gjevnlig og dine tilbakemeldinger er viktige. Sammen kan vi formulere, eksperimentere og forsøke å skape et bedre liv for oss selv og de rundt oss. Alene er vi enestående, sammen er vi sterkere!

## Innholdsfortegnelse

* Et frivillighetssamfunn
* En reise mot det bedre
* Lag din plan for frihet
* Hvordan bli fri i en verden uten frihet
* Produsere din egen mat
* Gjør det selv!
* Bygg nettverk